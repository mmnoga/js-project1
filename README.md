[![N|FC](https://futurecollars.com/wp-content/uploads/2019/09/logo.svg)](https://futurecollars.com/)

# JS - Projekt 1

## Domowy budżet

Czas na pierwszy projekt do wykonania. Zadaniem będzie stworzenie prostej aplikacji monitorującej wydatki w budżecie domowym w danym miesiącu. Aplikacja ma umożliwiać wprowadzenie przychodów (np. wypłata, sprzedaż na allegro itp.) oraz wydatków (np. zakupy, rachunki) w formie list. Użytkownik powinien mieć również możliwość poprawienia danej pozycji pod kątem nazwy oraz kwoty. Powinna być również możliwość usunięcia danej pozycji. Walutę przyjmujemy jako PLN. Jeżeli suma przychodów jest większa od wydatków to aplikacja powinna pokazywać komunikat: "Możesz jeszcze wydać XXX złotych". Jeżeli różnica wyniesie 0, komunikat powinien brzmieć: "Bilans wynosi zero". Jeżeli wydatków jest więcej, komunikat powinien wyglądać tak: "Bilans jest ujemny. Jesteś na minusie XXX złotych".

Tak wygląda przykładowy wygląd interfejsu:

![alt text](https://github.com/mmnoga/js-project1/blob/main/img/735fc497-3ce8-44ae-8cf4-fdac5a8ad2c2.png)

Kod aplikacji musi być umieszczony w repozytorium na Githubie lub Gitlabie. Stylowanie aplikacji zostawiam w kwestii kursanta. Można wykorzystać bibliotekę Bootstrap, lub np. MaterializeCSS.

Dodatkowym plusem będzie jeżeli aplikacja będzie responsywna.
